---
jupytext:
  cell_metadata_filter: -all
  formats: md:myst
  text_representation:
    extension: .md
    format_name: myst
    format_version: 0.13
    jupytext_version: 1.11.5
kernelspec:
  display_name: Python 3
  language: python
  name: python3
---

# 1. Εισαγωγή στον προγραμματισμό

## Ενότητες του μαθήματος

Το μάθημα χωρίζεται στις ακόλουθες ενότητες:

### 1. Εισαγωγή  στον προγραμματισμό
Κατά την διάρκεια της διάλεξης διευκρινίζεται ο σκοπός του μαθήματος και περιγράφονται συνοπτικά οι ενότητες που θα διδαχθούν οι φοιτητές κατά την διάρκεια του εξαμήνου. Διατυπώνονται συγκεκριμένοι ορισμοί που αφορούν τον προγραμματισμό Η/Υ και αναπτύσσονται έννοιες για την επιστήμη των υπολογιστών. Στην συνέχεια εγκαθίσταται στους υπολογιστές των φοιτητών η γλώσσα προγραμματισμού Python μαζί με το απαραίτητο λογισμικό για την συγγραφή και αποσφαλμάτωση του κώδικα. Τέλος αποσαφηνίζονται τα εικονικά περιβάλλοντα (virtual enviroments) και οι διαχειριστές πακέτων (package managers) στην Python. 

Ακολουθεί εξοικείωση με το περιβάλλον εργασίας.

### 2. Τιμές, τύποι δεδομένων και μεταβλητές. Συμβολοσειρές
Περιγραφή της έννοιας των μεταβλητών, των σταθερών, τύποι δεδομένων, εκχώρηση τιμών στις μεταβλητές, κανόνες ονοματοδοσίας των μεταβλητών. Προσπέλαση συμβολοσειρών, χαρακτήρες διαφυγής, υποσύνολα συμβολοσειράς, συγκρίσεις και ιδιότητες, μέθοδοι συμβολοσειρών.
### 3. Λίστες, εκφράσεις, τελεστές
Ορισμός εκφράσεων, τι είναι τελεστές, ποια είναι η προτεραιότητα των τελεστών, πως εισάγουμε σχόλια στον κώδικα και γιατί είναι σημαντική πρακτική.
### 4. Πλειάδες και λεξικά
Εισαγωγή στις πλειάδες και τα λεξικά.
### 5. Έλεγχος ροής εκτέλεσης
Η λογική Boolean, Εκτέλεση υπό συνθήκη, αλυσιδωτές και εμφωλευμένες συνθήκες, βρόχος και οι εντολές επανάληψης for και while.
### 6. Συναρτήσεις
Ορισμός και κλήση συνάρτησης, παράμετροι συναρτήσεων, εμβέλεια μεταβλητών, αναδρομή.
### 7. Ανάγνωση & εγγραφή αρχείων, διαχείριση καταλόγων
Ανάγνωση και εγγραφή σε αρχείο, σειριοποίηση (serialization) αντικειµένου, διαχείριση φακέλων και αρχείων.
### 8. Ανάγνωση αρχείων csv, η βιβλιοθήκη pandas
Ανάγνωση αρχείων csv ή excel, pandas dataframes
### 9. Γεωεπεξεργασία διανυσματικών δεδομένων
Η βιβλιοθήκη Shapely και geopandas, ανάγνωση και εγγραφή διανυσματικών δεδομένων, μετα-δεδομένα, φιλτράρισμα, αλλαγή προβολικού συστήματος.
Χωρικές σχέσεις, στατιστικά ομαδοποιήσεων, οπτικοποίηση διανυσματικών δεδομένων.
### 10. Διαγράμματα
Διαγράμματα με την βιβλιοθήκη seaborn.
### 11. Η βιβλιοθήκη numpy
Επεξεργασία πολυδιάστατων πινάκων με την βιβλιοθήκη numpy
### 12. Γεωεπεξεργασία ψηφιδωτών δεδομένων (Η βιβλιοθήκη rasterio)
Ανάγνωση και εγγραφή ψηφιδωτών δεδομένων, μετα-δεδομένα, ορισμός μάσκας/αποκοπή περιοχής, αλλαγή τιμών,  επαναταξινόμηση, αλλαγή προβολικού συστήματος.
Άλγεβρα ψηφιδωτών αρχείων, στατιστικά ζωνών, ιστόγραμμα συχνοτήτων.
### 13. Άσκηση επεξεργασίας και ανάλυσης γεωχωρικών δεδομένων
Εφαρμογή της Python στην γεωεπεξεργασία και χωρικής ανάλυση με μελέτη περίπτωσης την πυρκαγιά στο Μάτι Αττικής.


